                   Enkriptimi dhe dekriptimi i fotos me algoritmin AES

  Në këtë folder kemi dy skedarë të gjuhës programuese Python. Njëri kryen enkriptimin dhe dekriptimin
e fotos, ndërsa tjetri kryen konvertimin e fotos nga një skedar imazh (p.sh., *.jpg, *.jpeg, *.png, *.bmp)
në një skedar binar (*.ubf, *.bin) dhe anasjelltas.

  Programi që kryen enkriptimin e fotos, siç shihet në GUI, na jep mundësinë për enkriptimin dhe dekriptimin
e një fotoje ose të një skedari binar. Në varësi të zgjedhjes suaj "Encrypt Image" për të enkriptuar një
imazh dhe për ta konvertuar atë në skedar binar, dhe "Decrypt .bin File" për të dekriptuar një skedar binar
dhe për ta konvertuar atë në imazh, programi filtro skedarët kur shtypni butonin "Select File". Gjithashtu,
ai gjeneron automatikisht një çelës me madhësi 32 bytes dhe ju lejon të fusni një çelës sipas dëshirës suaj
me gjatësi 16, 24 ose 32 bytes. Ky çelës përdoret nga algoritmi AES për të enkriptuar skedarin me imazhe,
duke e konvertuar atë në një skedar binar të enkriptuar. Me shtypjen e butonit "Process" shfaqet një mesazh
që tregon nëse operacioni ka qenë i suksesshëm, dhe gjithashtu tregohet çelësi i përdorur, në mënyrë që ta
ruani për dekriptim të ardhshëm. Përveç metadata-s së ruajtur, ruhet edhe një IV (vektori inicializues)
prej 16 bytes, i cili është thelbësor për funksionimin e algoritmit AES në mënyrën CBC.

  Për të verifikuar funksionimin e programit të enkriptimit dhe dekriptimit, jemi detyruar të krijojmë edhe
një program për konvertimin dhe shfaqjen e një skedari nga imazh në skedar binar dhe anasjelltas. Për ta
bërë këtë, kemi vendosur që, kur një foto konvertohet në skedar binar, të ruhen disa metadata kryesore dhe
më të nevojshme, në mënyrë që gjatë rikthimit të fotos nga skedari binar cilësia e imazhit të mos humbasë.
Mund të vëreni se keni dy butona për vizualizimin e skedarëve binar:
- Butoni i parë shfaq imazhin me metadata të detajuara, duke siguruar një paraqitje më profesionale.
- Butoni tjetër ("Vizualizo") kontrollon nëse ekziston metadata; në rast se ekziston, tregon imazhin
me metadata, ndërsa në mungesë të saj përdor një llogaritje të thjeshtë matematikore për ta vizualizuar
përafërsisht imazhin.